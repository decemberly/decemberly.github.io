---
layout: post
title:  "Tjäna på inkluderande design"
lang: sv
ref: inclusivedesign
permalink: /sv/tjana-pa-inkluderande-design
date: 2017-04-27 21:41:21 +0200
tags: [tillgänglighet]
excerpt: >
  Du kan både spara och tjäna pengar samt få nöjdare kunder och anställda om du arbetar med inkluderande design.
preamble: >
  Färre telefonsamtal till kundsupporten, fler köp i e-butiken och mindre tidskrävande internutbildningar är några av fördelarna med att bygga inkluderande webbplatser och applikationer. Kort och gott: du kan både spara och tjäna pengar samt få nöjdare kunder och anställda. Vem vill inte ha det?

---
Vem som helst skulle kunna besöka din webbplats eller applikation just i denna sekund. Vem som helst skulle kunna bli din nästa kund, läsare, medarbetare eller kanske givare. Och visst är det fantastiskt hur vi med teknikens hjälp kan nå ut vitt och brett, högt och lågt, till allt och alla (om vi vill förstås)!

##Vem når du egentligen?
Problemet är att du når inte ut till vem som helst, oftast inte ens en bråkdel av de du faktiskt skulle kunna nå. Istället är risken stor att du omedvetet utesluter människor som skulle kunna öka er omsättning, bli en varumärkesambassadör eller vad ni nu har för mål.

Men vår målgrupp är faktiskt inte vem som helst, tänker du kanske nu. Givetvis inte, men rimligen är din målgrupp inte enbart en handfull högerhänta, yngre människor som alltid sitter i ett perfekt upplyst rum, framför högupplösta skärmar med superdatorer, fiberuppkoppling och senaste telefonen. Så varför är din sajt byggd för denna lilla minoritet?

> Troligtvis är din målgrupp människor som surfar på mobilen på bussen, läser nyheter i solskenet på stranden, blir äldre och får sämre syn, någon gång bryter en arm, ja du fattar grejen. 

Vi är alla människor och vi har alla olika förutsättningar, behov och ambitioner. Dessa ändras dessutom med tiden och beroende på vilken situation vi befinner oss i just för tillfället.

Ett klassiskt exempel är kontraster. Ljusgrå text på ännu ljusare grå bakgrund är ansträngande för ögonen att läsa. Om du istället använder en textfärg med mer kontrast mot bakgrunden så underlättar du för användare som har skärmar av sämre kvalitet, är ute i solen eller är på en dåligt upplyst plats, har en synskada och så vidare. Det hindrar inte andra användare från att läsa texten, snarare uppskattar vi alla att slippa ansträngda ögon och huvudvärk. Alltså vinner alla på bra kontraster.

Ett annat exempel är tydlighet. En tidningsartikel som använder korta meningar och enkla ord är också lätt att ta till sig. Inte bara underlättar det för dyslektiker att satsa på tydlighet, det hindrar ingen annan från att läsa texten. Snarare uppskattar vi alla en tydlig text som går hyfsat fort att läsa. Alltså vinner alla på tydlighet.

## Inkluderande design
Varje designbeslut som tas har potential att antingen inkludera eller exkludera människor. Inkluderande design handlar om att sätta människor i centrum från början, och utgå från att det vi bygger ska fungera för så många som möjligt, så att vi kan nå ut till fler. Det är mer ett sätt att tänka än en specifik kompetens.

De flesta av oss kommer någon gång i livet att drabbas av att synen blir sämre, få någon temporär eller permanent skada eller sjukdom som ändrar våra egna förutsättningar. Genom att vara medveten om det kan du designa för en framtida version av dig själv.


## Länktips
Är du inte övertygad än? Här finns fler artiklar i ämnet (på engelska):
* [Stop Talking About Accessibility. Start Talking About Inclusive Design.](https://envato.com/blog/stop-talking-accessibility-start-talking-inclusive-design/) av Paul Boag
* [What the Heck Is Inclusive Design?](https://24ways.org/2016/what-the-heck-is-inclusive-design/) av Heydon Pickering